## Diagram kontekstu

Na platformie nauczania online występują trzy główne grupy użytkowników:
- nauczyciele, oferujący swoje usługi poprzez platformę;
- uczniowie, szukający kompetentnego nauczyciela;
- pracownicy platformy Tutio, którzy w ramach biura obsługi klienta rozpatrują zgłoszenia użytkowników dotyczące weryfikacji kont nauczycieli, reagują na zgłaszane błędy i rozpatrują reklamacje uczniów związane z prowadzonymi zajęciami.

Tutio współpracuje z trzema zewnętrznymi systemami. W pierwszej kolejności jest to zewnętrzna usługa zarządzająca płatnościami.
API dostarczane przez Stripe pozwala na pełną integrację systemu płatności z usługą zewnętrzną, bez potrzeby przechowywania poufnych informacji (takich jak dane karty płatniczej czy samego konta bankowego) po stronie platformy.
Drugim systemem jest usługa pozwalająca na wysyłanie powiadomień do użytkowników, zarówno mailowych, jak i SMS-owych, aby nie zostały pominięte ważne zdarzenia.
Możliwości takie udostępnia między innymi platforma Twilio, z którą komunikacja odbywa się za pomocą dedykowanego API.
Dodatkową funkcjonalnością jest integracja z API kalendarza Google, aby wszelkie zajęcia odbywające się w ramach platformy mogły być synchronizowane z popularnym narzędziem służącym organizacji pracy.

![](embed:tutio_c1)
